\section{کارهای آینده}

مسئله‌ٔ پیش‌بینی پیوند مسئله‌ای است که همچنان نیاز به پیشرفت دارد و تلاش‌های بیشتری را برای ارائهٔ روش‌های دقیق‌تر با کارایی بالاتر می‌طلبد. نتایج پژوهش انجام گرفته نشان داد که از اطلاعات وزن‌پیوندها و انجمن‌ها، می‌توان بهره جست تا به کارایی بهتری در این روش‌ها برسیم. به عنوان کارهایی که می‌توان در آینده به آن‌ها توجه داشت، موارد زیر را می‌توان مطرح کرد:

\begin{itemize}
  \item در راستای روش‌های ارائه شده، می‌توان تلاش کرد تا با مکانیزم‌های دیگری از اطلاعات انجمن‌های شبکه استفاده کرد. برای مثال ممکن است بتوان فرمول متفاوت و پیچیده‌تری برای توابع $SM'$ و $CO$ که در فصل سه معرفی شدند استفاده کرد که بتوان به کارایی بالاتری رسید.
  \item موارد دیگری که می‌توانند به پیش‌بینی پیوند کمک کند، استفاده از اطلاعات منحصر به فرد یال‌ها و گره‌ها به همراه هم، استفاده از دیگر ویژگی‌های ساختاری شبکه، استفاده از اطلاعات متنی در شبکه‌های اجتماعی و ترکیب این موارد با هم است.
  \item یکی از معضلات اصلی پیش‌بینی پیوند در شبکه‌های اجتماعی حجم بالای شبکه‌هاست که می‌تواند در مواردی، با تحمیل هزینهٔ بالا، بسیاری از روش‌های پیش‌بینی پیوند را غیرقابل اجرا کند. در بخش \ref{subsec:practical} این پژوهش اشاره‌ای به موضوع کاهش پیچیدگی زمانی اجرای روش‌های پیشنهادی شد، اما این موضوع همچنان توجه ویژه‌ای را طلب می‌کند.
\end{itemize}
